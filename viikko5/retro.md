Tärkeä osa sprinttiä on retrospektiivi. Retrospektiivin tavoitteena on tiimin toiminnan jatkuva parantaminen. 

Yksi tapa toteuttaa retrospektiivi on "__Start, Stop, Continue, More of, Less of Wheel__". Tässä mallissa edellistä sprinttiä arvioidaan seuraavien kysymysten valossa:
* Start: Minkä tekeminen pitäisi aloittaa.
* Stop: Minkä tekeminen pitäisi lopettaa.
* Continue: Minkä tekemistä tulisi jatkaa.
* More: Mitä tulisi tehdä enemmän.
* Less: Mitä tulisi tehdä vähemmän.
Fasilitaattori dokumentoi kommentit. Lopuksi päätetään yhdessä mitkä ajatukset toteutetaan seuraavassa sprintissä.

Toinen tapa on "__Glad, Sad, Mad__". Tässä mallissa tiimin jäsenet laativat lyhyitä muistiinpanoja post-it-lapuille. Laput jaetaan kolmeen kategoriaan sen mukaan millaisia tunteita ne herättävät: Iloisia, surullisia vai ajaako se ihmiset hulluiksi. Samankaltaiset laput ryhmitellään yhteen. Seuraavaksi äänestetään aiheista, joista halutaan käydä jatkokeskustelua. Tämän jälkeen keskustellaan eniten ääniä saaneista aiheista. Keskustelun fokus tulee olla toimenpiteissä, jotka voidaan toteuttaa seuraavassa sprintissä.