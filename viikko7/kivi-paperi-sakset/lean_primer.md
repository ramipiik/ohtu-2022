Referaatti kirjasta Lean primer
http://www.leanprimer.com/downloads/lean_primer.pdf

Lean-filosofia on syntynyt Toyotassa. Se on kokonaisvaltainen systeeminen ajattelutapa, joka kattaa koko yrityksen toiminnan kehityksestä tuotantoon ja johtamiseen. Leanin kaksi keskeistä tukipilaria ovat ihmisten kunnioitus ja jatkuva parantaminen.

Jatkuvan parantamiseen liittyviä käsitteitä ovat mm. Go See, joka kannustaa esimiehiä menemään sinne missä työ oikeasti tehdään sen sijaan, että luetaan muiden kirjoittamia raportteja. Samoin se sisältää Kaizen-käsitteen, jolla tarkoitetaan jatkuvan parantamisen ajattelutapaa ja käytäntöjä. Tavoitteena on karsia prosessista hukka - eli kaikki, joka ei luo arvoa loppuasiakkaalle. 

Perimmäisenä tavoitteena on arvon toimittaminen asiakkaalle mahdollisimman nopeasti, mutta kuitenkin kestävällä tavalla. Leanin perustana on esimiehet, jotka johtavat ja opettavat leanin soveltamista läpi organisaation. Ideaalinen lean-esimies on oman alueensa asiantuntija, joka osallistaa ja antaa vastuuta tiimille. 

Kirjoittajat korostavat useaan otteeseen, että Lean on kokonaisvaltainen syvälle menevät ajattelu- ja toimintatapa. Sitä ei voi ottaa käyttöön tai kopioida pala kerrallaan, kuten monet länsimaiset yhtiöt ovat kokeilleet. 